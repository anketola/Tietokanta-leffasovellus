# Käyttöohje

## Perustoiminnot

Sovelluksen kaikkien ominaisuuksien käyttäminen edellyttää rekisteöritymistä ja sisäänkirjautumista. Ilman sisäänkirjautumista on silti mahdollista tarkastella elokuvia, ja niistä kirjoitettuja arvosteluita. Omia arvosteluita ei voi kuitenkaan tehdä.

### Rekisteröityminen

Rekisteröitymisnappi on mm. ylhäällä navigointivalikossa. Painaessasi sitä sinut ohjataan seuraavaan näkymään.

![Rekisteröityminen](https://github.com/anketola/Tietokanta-leffasovellus/blob/master/documentation/pictures/rek_1.jpg)

Jos haluat rekisteröityä, syötä 5 - 20 merkkiä pitkä käyttäjänimi sekä salasana. Sen jälkeen paina "rekisteröidy"-nappia.

Voit nyt halutessasi siirtyä kirjautumaan sisään.

### Kirjautuminen

Painike sisäänkirjautumiselle on mm. yläreunan navigointivalikon oikeassa reunassa. Painaessasi sitä sinut ohjataan kirjautumisnäkymään.

![Kirjautuminen](https://github.com/anketola/Tietokanta-leffasovellus/blob/master/documentation/pictures/kirj_1.jpg)

Kirjoita kenttiin rekisteröitymisen yhteydessä antamasi käyttäjänimi ja salasana. Pääset nyt käyttämään kaikkia ominaisuuksia ja mm. kirjoittamaan arvosteluita.

### Uloskirjautuminen

Jos haluat kirjautua ulos sovelluksesta, paina oikeassa yläreunassa sijaitsevaa "Kirjaudu ulos" -nappia.

![Uloskirjautuminen](https://github.com/anketola/Tietokanta-leffasovellus/blob/master/documentation/pictures/ulos_1.jpg)

## Elokuvien arvosanat ja tähdet

Sovellus käyttää arvosanojen esittämiseen kahta merkitsemistapaa: numeroita ja tähtiä. Elokuvat arvioidaan asteikolla 1-5, jossa 5 on paras arvosana ja 1 matalin. Arvosanojen keskiarvot näytetään numeroina. Alla olevassa kuvassa näkyy tähtimerkintä ja sitä vastaava arvosana.

![Tähtijärjestelmä](https://github.com/anketola/Tietokanta-leffasovellus/blob/master/documentation/pictures/tahdet.jpg)


## Etusivu

Sovelluksen etusivulla on kolme näkymää ja yläreunan navigointipalkki. Ylhäältä navigointipalkista voit siirtyä mieleiseesi toimintoon. Etusivun kolme näkymää ovat "uusimmat elokuvat", "uusimmat arvostelut" ja "suosituimmat elokuvat".

- *Uusimmat elokuvat.* Taulukossa näytetään viisi uusinta pääkäyttäjän sovellukseen lisäämää elokuvaa. Voit siirtyä tarkastelemaan lisättyä elokuvaa joko painamalla elokuvan nimeä tai "Tutustu!" -nappia.
- *Uusimmat arvostelut.* Taulukossa näytetään rekisteröityjen käyttäjien palveluun lähettämät viisi uusinta arvostelua. Voit lukea arvostelun kokonaisuudessaan painamalla "Lue arvostelu" -nappia.
- *Suosituimmat elokuvat.* Taulukossa näytetään sovelluksen suosituimmat elokuvat. Näet taulukossa elokuvan saamien arvostelujen keskiarvon. Voit siirtyä tarkastelemaan elokuvaa klikkaamalla elokuvan nimeä. Elokuvista näytetään viisi suosituinta.

## Keskeisiä toiminnallisuuksia

Sovellus sisältää useita hyödyllisiä ominaisuuksia. Seuraavassa on kuvattu, kuinka pääset eräisiin keskeisiin niistä käsiksi.

- *Elokuvien ja arvostelujen selaaminen.* Kaikki käyttäjät (ei edellytä rekisteröintiä ja kirjautumista) voivat tarkastella palveluun lisättyjä elokuvia ja arvosteluja. Yläreunan navigointipalkissa on erillinen "Selaa elokuvia" -linkki, josta pääset selaamaan kaikkia sovellukseen lisättyjä elokuvia. Näkymässä "Tutustu!" -nappi avaa elokuvan koko näkymän. "Lue arvosteluita" -nappi näyttää sinulle kaikki elokuvan arvostelut. Tämän lisäksi sovelluksessa on useassa kohdassa mahdollista elokuvan nimeä klikkaamalla päästä erilliseen tarkastelunäkymään. Samoin arvosteluita pääsee tarkastelemaan myös esimerkiksi elokuvanäkymän "Lue arvosteluita" tai "Siirry lukemaan arvosteluita" -linkeistä.

- *Parhaiden elokuvien tarkastelu (käytössä kaikille).* Jos haluat tarkastella eri kategorioiden parhaat arvostelut saaneita elokuvia, klikkaa ensin yläreunan navigointipalkin "Selaa elokuvia" -linkkiä. Näkymän ylälaidassa on toiminto, josta voit valita haluamasi kategorian ja painaa "Hae suosituimmat elokuvat" -nappia. Elokuva on mukana kategorialistauksessa, jos yksikin sille määritelty kategoria (elokuvalla voi olla usea kategoria) vastaa valintaa. Napin painamisen jälkeen sinulle listataan parhausjärjestyksessä kategorian elokuvat.

- *Arvostelun kirjoittaminen.* Arvostelun elokuvalle voi kirjoittaa kahdella eri tavalla. Ensimmäinen tapa on navigoida haluamasi elokuvan näkymään ja painaa tämän jälkeen alareunassa sijaitsevaa "Kirjoita uusi arvostelu" -nappia. Elokuvan arvostelujen lukumäärän yhteydessä on myös linkki arvostelun kirjoittamiseen. Toinen tapa päästä kirjoittamaan arvostelu on navigoida selaamaan halutun elokuvan arvosteluja. Sivun alalaidassa on "Kirjoita uusi arvostelu" -nappi. Kaikissa tapauksissa sinut ohjataan täyttämään arvostelua varten lomake. Lomakkeeseen täyteään sekä haluttu arvosana että arvostelun teksti. Arvostelutekstin enimmäispituus on 1000 merkkiä. Painamalla "Lähetä arvostelu" tallentuu arvostelu elokuvan yhteyteen kaikkien nähtäväksi.

- *Arvostelun poistaminen tai muuttaminen.* Arvostelun poistamiseen ja muokkaamiseen on kaksi eri tapaa. Alla on kuvattu erikseen "Omat arvostelut" -toiminnon käyttäminen. Jos muutatkin mielesi ja haluat joko poistaa tai muuttaa tekemääsi arvostelua, toinen tapa positaa tai muuttaa arvostelua on siirtyä sen elokuvan näkymään, johon olet sen jättänyt. Omien arvostelujesi kohdalla sinulla on kaksi ylimääräistä nappia: "poista" ja "muokkaa". "Poista"-nappi hävittää kokonaan tekemäsi arvostelun. "Muokkaa"-nappi ohjaat sinut uudelleen näkymään, jossa voit muokata joko antamaasi arvoanaa tai siitä kirjoittamaasi arvostelua. Huomaa, että muokatessasi arvostelua lisätään siihen erillinen merkintä, jossa kerrotaan arvostelua muokatun tiettynä ajankohtana.

- *Omien arvostelujen tarkastelu kootusti.* Rekisteröityneet käyttäjät pääsevät tarkastelemaan kootusti kaikkia sovellukseen lähettämiään arvosteluja. Sisäänkirjautumisen jälkeen näet yläreunan navigointipalkissa "Omat arvostelut" -linkin. Klikkaamalla sitä sinulle annetaan listaus kaikista omista arvosteluistasi. Näkymä antaa sinulle mahdollisuuden jokaisen arvostelun kohdalla lukemiseen, muokkaamiseen tai poistamiseen. Alla olevassa kuvassa näkyy käytettävissä olevat napit.

![Omat työkalut](https://github.com/anketola/Tietokanta-leffasovellus/blob/master/documentation/pictures/oma_sivu_tyokalut.jpg)

## Pääkäyttäjän toiminnot

Admin-tunnuksilla varustetulla pääkäyttäjällä on laajemmat käyttöoikeudet sovellukseen. Näihin kuuluu

- Uusien elokuvien lisääminen
- Elokuvien tietojen muokkaaminen
- Elokuvien poistaminen
- Yksittäisten arvosteluiden poistaminen tai muokkaus
- Kategorioiden lisääminen

Kirjauduttuasi sisään osa vain pääkäyttäjälle tarkoitetuista toiminnoista löytyy navigointipalkin alle avautuvasta ylläpitäjälle tarkoitetusta työkalupakista. Tämän lisäksi elokuvien poisto ja muokkaustoimintoja löyty eri listausnäkymistä. Alla olevassa kuvassa näkyy yläreunassa sijaitseva admin-paneeli.

![Admin paneeli](https://github.com/anketola/Tietokanta-leffasovellus/blob/master/documentation/pictures/admin_paneeli.jpg)

"Lisää uusia elokuvia" -nappi avaa näkymän, jolla voi lisätä sovellukseen uusia elokuvia. Huomaa, että elokuvalle voi asettaa useita kategorioita. Kuvauksen enimmäispituus on 1000 merkkiä. "Poista ja muokkaa elokuvia" -näkymä vastaa peruskäyttäjän selaustoimintoa elokuvista. Näkymään on lisätty kuitenkin erilliset napit muokkausta ja poistamista varten. "Hallinoi kategorioita" -nappi listaa käytössä olevat kategoriat. Näkymässä on myös erillinen "Lisää uusi kategoria" -nappi, jota painamalla pääset lisäämään sovellukseen uusia kategorioita.

*Huomaathan, että uuden elokuvan lisääminen edellyttää, että sille määritellään kategoria. Lisää ensimmäisenä toimenpiteenä sovellukseen tarvitsemiasi kategorioita.*

Yksittäisten arvostelujen poistaminen ja muokkaaminen tapahtuu joko navigoimalla halutun elokuvan kaikkien arvostelujen listaukseen tai avaamalla yksittäinen elokuva tarkasteltavaksi. Sinulla on näissä käytettävissäsi "Muokkaa" ja "Poista" -napit. Huomaa, että arvostelun muokkaaminen jättää myös admin-tunnuksilla merkinnän muokkauksesta ja sen ajankohdasta.
